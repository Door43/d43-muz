====== 17 ቱሙ ቱሙ ቢ ኮ ዳዊይቲ ካሪ ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

ሳኦል ቤ አ ኮሞራ ዙዋ ኢስራኤሊ ኮ ሳባ ና ኖኅ ቤ አ ቻልሊ ራማይ ዳሚያ ቦርቶ ኺነያ ዮኪው። ና ኦይኛይ ሙቹጊ ዉረዮ ኖኅ ቴ ኮሞሩይ ገርሲ ቱሙ ኃኒ ኃኺንኖ። ና ኖኅ ቱሙ ቢሮ ኺሪ ሰረይ ኮሞሩማ ሳኦሊ።

{{https://api.unfoldingword.org/obs/jpg/1/en/360px/obs-en-17-02.jpg?direct&}}

ና ቱሙ ቢሮ ሉይቲ ኃኒ ቲኒ ኬ ዳዊይቲ ቫ ዙዋ ኢሲራኤሊኝ ና ኬቴ ኮሞሩ ና ቤ ኃሉይታ ኬ ዳዊይቲኃ አሉይ ቤ ኢዎይ መደርኒ ባ ኬ ቤተለኸም ና ኖኅ ዳዊይቲ ኹላ ቤ ኢዎቻ መደርኒያ ሹነይ ኖኅ ኧያና መደርኒ ጉሹረና ቡዕ ገርሳ ና ኖኅ አ ኺሪ ዬል ቱሙ ና አ ኾሊ።

{{https://api.unfoldingword.org/obs/jpg/1/en/360px/obs-en-17-03.jpg?direct&}}

ና ዳዊይቲ ቴ ኾሊሶይቲ ዾሮሲ ኻኅ ና ኖኅ ኹላ ቤ ኃኒ አንቻ ጎሸኒ ቶንነ ኮ ኺሪ ኬልሊ ኬ ጎሊያዲ ኖኅ ጎሊያዶ ቤ አ ኺሪ ቡ ዻዻሊ ቤ ኮዻና ካማንኛጋ ኪኂኝ ና ኃኒዬ ና ኖኅ ቱሙ ኧያ ዳዊይቲና ዳዊይቲ ቶዻ ጎሊያዲ ቮይ።

{{https://api.unfoldingword.org/obs/jpg/1/en/360px/obs-en-17-04.jpg?direct&}}

ና ኖኅ ሳኦል ኺኒ ቴ ቲኒ ኃቫ ዙዎ ዻካካን ቴዬሌ ዳዊይቴዬ ና ተኸንኑ ዳዊይቲ ኮዻ ና ዳዊይት ኄው ና ማኩ ባዕ። ና ኡኅኆ ኮንኖ ኹልሊ ኖኅ ሳኦል ላሚነ ቫ ማግቻ ባ ዳዊይቲኃ ኖኅ ሳኦል ኮ ዳዊይቲ ተሊ ጃዕ ጃዕ ና ኖኅሳኦል ኃኦርነዮ ና ኹልሊ ቤ ኖኅ ዳዊይቲ ከተኸን ኮዻ ቤ ቶዻ ቮይ ና ኖኅ ኃኒ ኃኮንኖ።

{{https://api.unfoldingword.org/obs/jpg/1/en/360px/obs-en-17-05.jpg?direct&}}

ና ኡቱሬዮ ሳኦል ኤራ ካማኖ ቮይ ና ዳዊይቲ ቴ ኮሞራ ኢሲራኤሊ ቤ ዳዊይቲ ኖኅ አ ኮሞሩይ ቻልሊ ኻኅ ና ዙዎ ዬለ ጎሬ ና ቱሙ ቱኹ ዳዊይቲ ና ቱሙ አይነ ዳዊይቲ ዪሮ ና ሞኩ ካማንኞጋ ኢጊ መሪ ኻኅ። ና ቤ ኃኹሉኑ ኹላ ቤ ዳዊይቲ አንቻ ኮሞሩ ኖኅ ቶኑ ዙዎ ና ሜሱ ኢዩሩሳለም ኬ ካማ ቦ።

{{https://api.unfoldingword.org/obs/jpg/1/en/360px/obs-en-17-06.jpg?direct&}}

ና ዳዊይቲ ተኸኑ ኮቶን ዶሪይ ዙዎ ዻካካን ዾኀ ቱሙ ዮግ ዙዎ ቤ ኃኹሉኑ ዾኀ ቱሙ ቫ ዶኅካ ቤ ሙሴይ ኪኂኜ።

{{https://api.unfoldingword.org/obs/jpg/1/en/360px/obs-en-17-07.jpg?direct&}}

ና ቱሙ ኤጎ ኺራ ኬ ናታን ና ኮዮገሰ ዳዊይቲ ኃሳዕንና ና ሰሰ ኬ “ኢኜ ኬቫ አኒ ኺራ ካማኑኝኔ ዶሪ አኜ ኃኮዻኚ ኻሌ ኤርሚያ ኑኑ ኮዻንኖ ና ኃኒዬ አኜ ኩቱኺኝ ና ኻሌ ኬሜሲ ኣሻሻ ጉኙ ኮና ኬ ኮሞሩ ና አ ኮሞሩ ዾግ። ዘሪታ ዳዊይቲ ኻሌ ኮ ኮሞሩ ዾግ ቴ አ ኤርሚያ ቱሞኝ ኩኹዾ ና ኖኅ ኻሌ ኢባይሲ ዙዋ ኃባ ገረሲኖ።

{{https://api.unfoldingword.org/obs/jpg/1/en/360px/obs-en-17-08.jpg?direct&}}

ና ኖኅ ዳዊይቲ ኹላ ሺጎ ኃሎግታ ሴ ኻሌ ቱሙ አጀ ኃቱኻ ቡሲሲኃ ኖኅ ዳዊይቲ ዾኅኁ ቱሙ ጎሬ ና ኃኒዬ ኖኅ ዳዊይቲ ኃሎግታ ኹልሊ ኻሌ ቱሙ ደሺ ሚናኅኔ ኖኅ ኢማግቶ ኃኒዬ ኖኅ ዙዋ ኢሲራኤሊ ቨገ ኤርሚያ ቱሞኝ ኦይኛ 100።

{{https://api.unfoldingword.org/obs/jpg/1/en/360px/obs-en-17-09.jpg?direct&}}

ና ኖኅ ዳዊይቲ ቴ ኺሪ ቻልሊ ኻኅ ቫ ቱሞኝ ና ኮ ቴ ኮሞሩ ኦይኛይ መሪ ኻኅ ና ኃኔ ኖኅ ኡቱረዮ ሜሱ ሎግቲ ገርሲ ቫ ቱሞኝ።

{{https://api.unfoldingword.org/obs/jpg/1/en/360px/obs-en-17-10.jpg?direct&}}

ከኂ ዾነይ ኹልሊ ኾሊሶዋ ገኘ ዳዊይቲ ኧል ካማኖ ኃ ኖኅ አሩ ሙጋይቲ ኦይነ ሙል ኃሙጋይታ ኬልሊ ኬ ቢርሳቢ።

{{https://api.unfoldingword.org/obs/jpg/1/en/360px/obs-en-17-11.jpg?direct&}}

ና ኖኅ ዳዊዪቲ ኤኩ ኺርኮን ና ሙጋይ ካይዎ ና ኣይዎ ና ቱኂ ካሪ ና ያኩ ኦሮ ዉረዮ ና ታጊኛ ሙቺጊ ዉረዮ ቤርሳቢ ኤገሰ ዳዊቲ ትግቲ ኬ ሴ ባሪ ኛና ቮይ።

{{https://api.unfoldingword.org/obs/jpg/1/en/360px/obs-en-17-12.jpg?direct&}}

ኺሪ ኬልሊ ኬ ኦሪዮ ቤ አ ኾሶይቲ ዳዊይቲ ዻዻሊ ኻኅ ና ዳዊይቲ ኤኩ ሎጎ ና ኦሪዮ ካይዎ ካማኖ ዉሩ ና ኩቱኂ ኮ ሙጋ ነነ ና ኃኺራ ኬ ኦሪዮ ኃ ኖኅ ሴያ አኜ አና ኃኒ ሉኩራ ጋኙ ኣል ካማኖኃ አኜ ኮ ሙጋ ኩኁሶ ኧነኅ? አኜ ካምረዮ። ና ዳዊይቲ ያኩ ኦሪዮ ዉረዮ ካማኖ ና ኮ ኤገሰ ሎጎ ኺሪ ቦ ኾሊሶኅ ና ኦሪዮ ኮጆ ሙመኖ ና ኮዾቶ።

{{https://api.unfoldingword.org/obs/jpg/1/en/360px/obs-en-17-13.jpg?direct&}}

ና ኦሪዮ ኹልላ ኮዻና ቮይቴ ዉረዮ ዳዊይቲ ጋሙ ቤርሳቢ ና ሙጋይ ኢሪዶ ኤርሚቲ ማጊ ና ኖኅ ቱሙ ሙኚው ዋኅ ቫ ኃሎግታ ሜ ዳዊይቲኃ። ና ቱሙ ኢቶኖ ጃላዋይቲኬ ናታን ኮዮገሰ ኃገረሲንና ባሪ ሜሴ ና ዳዊይታ ታኩ ቫ ባሪ ኖኅ ሜሻ ገረኅ ና ጊንኑ ቱሙ አኝካጋረየ ና ቱሙ ቶኁ ገረሲና ነነ። ና ኖኅ ዳዊይቲ ኮቡ ቱሙ ገረሲኖ ሾዕዕ ኹኅ።

{{https://api.unfoldingword.org/obs/jpg/1/en/360px/obs-en-17-14.jpg?direct&}}

ና ኃኒዬ ገርና ባሬ ሜሶ ዳዊይቲ ኤርምያ ነነ ኤራ ቮይ ና ኦዳይኛ ዳዊይቲ ዻካካን ካሪ ቴ ካማን ኮ ኧከከኛን ሶኅ ና ኖኅ ዳዊይቲ ሞዻ ቮይ ና ኮማይ ጋራ ና ኡቱሬዮ ቤርሳቢ ኢሪዶ ኤርሚቲ ማይ ኬልሊ ኬ ሶሎሞን።

**//ሎጋ ቱሞኝ: //**- // ከ1ኛ ሳሙኤል 10፡15-19፤ 24፤ 31፤ 2ኛ ሳሙኤል 5፤ 7፤ 11-12።//
