====== 23. ኦይኛ ቤ ኢሪቺኛና ዬሱሲ======


{{https://api.unfoldingword.org/obs/jpg/1/en/360px/obs-en-23-01.jpg}}

ቤ ማሪያም አ ኆኒቲ ኺሪ ኾሊ ኬልሊ ኬ ዮሴብ ና ኹላ ዮሴብ ሺግቻ ቫ ብሪ ሴ ኆኒያ ነነ ማሪያም ከኆ ቴዋ ቡይ ና ጋዮ ቫ ኃኤርሚታ ሎም ኃ ኤርሚያ ነነ ኃአንቻው ና ታማሩ ቮ አና ካይነ ማሪያም ሊያ ና ተኸኑ ቮይ ኮዾ ላዕዕ ኹኅ ና ኖኅ ሉሲያ ቱሞኝ አይዎ ቫ ዮሴብ ና ዮገሰ ሎገ ኮናሴዮ።

{{https://api.unfoldingword.org/obs/jpg/1/en/360px/obs-en-23-02.jpg}}

ና ሉሲያ ቱሞኝ አይዎ ና ሰሰ ዮሴብ ኬ “ቫሴ ጋመ ኆኒያ ኑኑ ማሪያም ኃኧኀርሲ ኖኅ ኃኤርሚታ ሎም ከኆዬ አጀ ኩለያ ቱሞኝ ና ኢሪዶኖ ኤርሚቲ ማጊ ና ሳራ ኤልሊ ኬ ዬሱሲ( ቤ አቫ ኬኬ ቱሙ ኢባይሲቶ)

{{https://api.unfoldingword.org/obs/jpg/1/en/360px/obs-en-23-03.jpg}}


ና ዮሴብ ጋሙ ማሪያም ና ኦገ ኦሮ ና ኖኅ ቤ ቲዕ ኮ ኢሪደ ካሪ ኃኒ ኩቱኂይቶ።


{{https://api.unfoldingword.org/obs/jpg/1/en/360px/obs-en-23-04.jpg}}

ና ቮሬያ ታይኛ ማሪያም ኢርዴኝ ተቻ ጃ ቫ ኢሪዴኝ ኖኅ ማኂሲያ ሮሚ ሰሰ ዙዎ ና ካዎ ኦረያ ቤ ገይ ና ኮዾ ሳራ ና ዮግ ዮሴብ ኮማሪያም አዎ ቹግ ቤቴሎሞ።

{{https://api.unfoldingword.org/obs/jpg/1/en/360px/obs-en-23-05.jpg}}


ና ኹላ ቮንንሰያ ቤቴሌሞ ኖኅ ቮይ ኡኁኝ ጋሩ ና አዎ ቱዋ ቢዮኝ ና ቱኂ ኃቩኑ ና ማሪያም ባሮ ኢሪቱ ና ኬቫ ቮይ ቫገሰነ ኤርሚ ኒኀዬ ዮግ ቫግተሰ ኤርሚ ጎኁላ ቫቺኛ ቢዮይ ና ቶነሰ ሳሪ ኬ ዬሱሲ።

{{https://api.unfoldingword.org/obs/jpg/1/en/360px/obs-en-23-06.jpg}}

ና ቤ ሎም ዙግቲ ኢዎየ መደርኒ ሞገዮ ና ኹልሊ ኃኒ ኢዎነኃ ሉሲያ ቱሞኝ ኦኩ ቫነይ ና ሰሰ ኬ”ኃኧኀርሶ አኜ ኬ ኮዮጎኅ ሳዕኒ ቡዕ ቻልሊ ኤርሚያ ኩኹዾ ዋ ኢሪቻ ቤቴሌሞ።”

{{https://api.unfoldingword.org/obs/jpg/1/en/360px/obs-en-23-07.jpg}}

“አዎ ና ጎኞየ አ ኤርሚታ ኡኁ ጎኁላ ቢዮኝ ኩሉብ ጎኁላ ቢዮኝኔ” ና ሉሳ ቱሞኝ ዺዸ ና ዾኆ ቱሙ ና ሴዻ “ሳራ ቱሞኝ አኝ ኮዾኅነ ቻሊኝ አኝ ከተይ ባይኃቫ ቫ ኤሮዋ ዙዎኝ ኮ ቱሙ ቱንኖ”

{{https://api.unfoldingword.org/obs/jpg/1/en/360px/obs-en-23-08.jpg}}

ና ዙዋ ኦዎነነያ አይው ና ቫ ዋ ኮዮገሰና ና ኹልሊ ኸይ ኃቩኖዬ አሪ ዳሚያ ዋ ዮጎ ሉሲያ ቱሞኝ ሸዕሸዕ ና ዮግ ቹሙኑ ዋኅ ናኮ ማሪያም ኮነ ቹሙንኑ ዋኅ ና ዮ ዙዋ ኢዎነነያ ዾኆ ቱሙ ኢገያ ቡዕ ኺኒሲ ኾላ ና ሚርተ ዉረዮ ኢዎይ።

{{https://api.unfoldingword.org/obs/jpg/1/en/360px/obs-en-23-09.jpg}}

ና ተልላ ቮይቲኒ ና ዙግቲ ጉርጉሪ ጌና አሪ ሙኙኚ ኮና ቱⶁ ና ታግ ኬ ኃሙኙኝና ዾለነ ቫ ባሪ ኮሞራ አይኹዻይ ኢሪቻ ዮግ ኮቦ ሙኚኛ ና አዎ ና አሳ ዙዋ ዬሱሲ ባ ኬ ቤቴሌኸም።

{{https://api.unfoldingword.org/obs/jpg/1/en/360px/obs-en-23-10.jpg}}

ና ኃዙግታ ጉርጉርኃ ኹላ ኦረያ ዬሱሲ ኮ ጆነ ኃኃ ዮግ ቶናይ ኮማ ባዕ ና አዸ አኻ ጌና ኖኅ ና ሚርተ ወረዮ ኦራ ነይ።

//የመጽሐፍ ቅዱስ ታሪክ፡- ከማቴዎስ 1፤ ሉቃስ 2።//


