====== 46. ፤ቫቩሎሲ ኦኩ ኬ ኺራ ቱሞኝ ======


{{https://api.unfoldingword.org/obs/jpg/1/en/360px/obs-en-46-01.jpg}}

ሳውል አ ጎሸኒያቤ ቨጋ ሩሚኛ ዙዋ ኮዸያ ኢስቲባኖሲ ና ኖኅ ቱሙ ኃኒ ከየብቶ ና ቹኩ ዙዋ ቱሞኝ ና ማግ ዙዋ ማጋ ኮ ኢገያ ኃኻ ካሪ ና ኮየ ኦጀሰን ዶረያ ቺቢኑኝ ቶዬ ና ዙዋ ቢቢዮ ኢጎምነሰ ሳዎል ና ኮግ ደማስኮይዬ ና ካያጋ ዙዎ ዉሩ ዩሩሳለም።


{{https://api.unfoldingword.org/obs/jpg/1/en/360px/obs-en-46-02.jpg}}


ና ኹልሊ ሳዉል ኃኒ ኮይ ዳማስኮይዬኃ ኾሊን ኮና አይዎ ቱሞ ና አራኻንኑ ባዕ ና ኖኅ ዻኩ ባዕ ና ኺር ኮና ኤሊው “ሳውል ሳውል ጎኝ ከዮኅ? ና ሺኩ ና ሳውል ያገሰ ና ሰስ ኬ “ኮሞሮዬ አኒ ነኅዋ? ና ዬሱሲ ያገሰ ና ሰሰ ኬ “ካኒ ዬሱሲ ኃኺራ ቹጎኝ ኃ”


{{https://api.unfoldingword.org/obs/jpg/1/en/360px/obs-en-46-03.jpg}}


ና ኹላ ሳውል ባንሳናዬ ካረ ቮይ ኃኒ ኃኦረዮ ና ኢዻና ዙዋ ገኘ ና አይተ ዳማስኮዬ ና ኖኅ ሳውል ኡኆ ሲዝዚ ኃኒ ማዕ ኪሮ ኮ ኃሚ ቲላ ካቫኮ።

{{https://api.unfoldingword.org/obs/jpg/1/en/360px/obs-en-46-04.jpg}}


ና ቤ ሎም ኺሪ ኬ ኻንና ቫግ ዳማስኮ ኃቩኑ። ና ቱሙ ሰሰ ኻና ኬ “ኦግ ዶሪያ ኢሻ ሳውሊ ና ታዸ ሲዮ ካር ቮይ ቾዋነኅ” ና ኖኅ ኻና ሴያ ኬ “ኮሞሮዬ አኜ ኃኺራ ቫ ሴ ቹገ ዙዋ ቱሞኝ ቦርቶ ኪሺካ ሶ” ና ቱሙ ኖኅ ሴያ ኬ “ኦጎ አኜ ባሬ ከበራው ኖኅ ና ኻሌ ዮገሰ ዙዋ አይኹዻይ ሳራ ጋኙ ና ኖኅ ኻሌ ሾላነ ቫ ሎጋ ጋኙ”


{{https://api.unfoldingword.org/obs/jpg/1/en/360px/obs-en-46-05.jpg}}

ና ኖኅ ኻና ኦኩ ና ታዸ ሲዮ ና ሰሰ ኃኃ “ዬሱሲያ ዋ ኦሪ ኹላ ዋ ኩኒ ኢቶኖኝ አኜ ና ሴ አር ቾዋነኅ ና ዺዸ ኩሌያ ቱሞኝ አና ኢቶኖኖኝ አኜ ኃቫኅ’

{{https://api.unfoldingword.org/obs/jpg/1/en/360px/obs-en-46-06.jpg}}

ና ኃቩኑ ሻው ኹኅ ሳውል ማዹ ዙዎ ቫ ዬሱሲ አንቻ ኤርሚታ ቱሞኝ ደማስኮዬ ና ዮግ ዙዋ አይኹዽይ ኹላ ኦረያ ኺራ ታዕ ሴ ኩዹይ ዙዋ ቱሞኝ ቮይ ሴ የብ ቱሙ ኃ ዮግ ሳቢ ኬንንቻ ቮይ ና ኖኅ ሳውል ዮገሰ ዙዋ አይኹዻይ ቫ ዬሱሲ አንቻ ኤርሚያ ቱሞኝ።

{{https://api.unfoldingword.org/obs/jpg/1/en/360px/obs-en-46-07.jpg}}

ና ኦይኛይ መሪ ዉረዮ ዙዋ አይኹዻይ ኧሰዸ ጎሪ ኮቶንነ ሳውል ና ኢብታ ዙግቲ በገ ዋራኖ ቱቱጊ ና ካማጋቶ ና ኃኒዬ ኖኅ ታዕ ባሬ ሳውል ሺኩ ቫ ዙዎ ኺነያ ኯዻ ና ኖኅ ዮገስ ዙዋ ገኘ ና ባር ኮንኖ ኢብታ ና ኦይተሰ ኬቲ ኸኮ ጋርቹና ኢኆይሲዻ ቮይ ና ኄው ና ኖኅ ኾላ ጆሮዬ ዮኩ ሎጋ ዬሱሲ።

{{https://api.unfoldingword.org/obs/jpg/1/en/360px/obs-en-46-08.jpg}}


ና ሳውል ኦኩ ዩሩሳለሞ ና ካርተ ኮ ሉኩራ ዬሱሲ ና ኃኒዬ ዮግ ተኀረ ና ኃኹሉኑ ኹሪ ኬ ባርናብስ ኦገ ሳውል ቫ ዙዋ ቢቢዮ ና ዮገስ ቫ ባሬ ዮግቻ ሎጋ ቱሞኝ ባማስኮዬ ና ኃቫ ዉረዮ ሉኩራ ዬሱሲ ኢብታ ሳውል ና ተሊ ካሪ።

{{https://api.unfoldingword.org/obs/jpg/1/en/360px/obs-en-46-09.jpg}}


ና ዙዋ ቱሞኝ ኄ ዩሩሳለሞ ና አዎ ባይ ኬ አንሶንኪያ ና ዮጎ ሎጋ ቱሞኝ ኃቭዑኑ ዙዎ ኢጊ መሪ ኻኅ የበ ቱሙ ና ቤ ቫ ኃዙግቱኑ ቶዬ ዙግቲ መሪ ዙዋ አይኹዻይ ኃአንኖ።ና ባርናባስ ኮ ሳውል አዎ ኃባይኑ ኮዮጎ ሎጋ ቱሞኝ ና ዙዎ ኬቴ ⶍሮሲ ።


{{https://api.unfoldingword.org/obs/jpg/1/en/360px/obs-en-46-10.jpg}}


ና ከኂ ዾነይ ኹልሊ ኃኒ ዙዋ ኣለያ ዶረያ ቱሞኝ ባዕ አንሶኮዋን ኦለ ቱሙ ኃ ኖኅ ኩለያ ቱሞኝ አይዎ ና ሴያ ኬ “ኦይቶኙ ባርናባስ ኮ ሳውል ቪዕ ቪዕ ቫ ደሺያ ቤ ኬሌውነይ።” ና ኃኒዬ ዮግ ታተ ባርናባስ ኮሳውል ሰኖ ና ኦለሰ ቱሙ ና ኬቴ ኣኡዋ ኦገስና ዙዎ ሎጋ ቱሞኝ ና ዮግ አዎ ናዮግ ባ ቮኛ ኢጊ መሪ።

//**የመጽሐፍ ቅዱስ ታሪክ፡- ከሐዋርያት ሥራ 8፡3፤ 9፡1-31፤ 11፡19-26፤ 13፡1-3።**//


