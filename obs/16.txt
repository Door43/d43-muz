====== 16 ዙዋ ኢቮሲሰነያ ዙዎ ቫ ኾላ ======


{{https://api.unfoldingword.org/obs/jpg/1/en/360px/obs-en-16-01.jpg}}

ና ዉረዮ ኹላ ኢያሱ ረሳዬ ዙዋ ኢሲራኤሊ ቱሙ ኃኒ ኃኢጎመሰነው ና ኮ ዙዋ ካናኒ ኃኒ ከርገና ነይ ኃኒ ኃቹገው ና ተሊ ቮይ ዾነይ ና ዾኆ ቱመያና ገይ።


{{https://api.unfoldingword.org/obs/jpg/1/en/360px/obs-en-16-02.jpg}}


ና ኹላ ቱሙ ኖኅ ታካ ቫ ዙዋ ኢስራኤሊ ኖኅ ኃኒ ኃኢጎመሰያናውዬ ኖኅ አይነ ሚሮጋ ዪሪ ና ዙዋ ኢሲራኤሊ ኮና ቮይ ና ኮ ካማታ አኻ ገይ ና ዉረዮ ዮግ ካታ ቱሙ ና ኦሎ ቱሙ ና ከያዮ ናቱሙ ኡተሬዮ ኧያ።

{{https://api.unfoldingword.org/obs/jpg/1/en/360px/obs-en-16-03.jpg}}

ና ቱሙ ኤሉ ኺር ኮና ና ኪቮንሴዮ ኃዙግቱኑ ኃካማንና ቶዬ ኃኒዬ ዮግ ዙዎ ዻቤ ሎጋ ቱሞኝ ዺኘሰ ና ዮግ ዾኆ ቱመያና ጌና ቾዋነኅ።


{{https://api.unfoldingword.org/obs/jpg/1/en/360px/obs-en-16-04.jpg}}


ና ዙዋ ሚዲያዊያኒ ኢብታ ሊዋ ዙዋ ኢሲራኤሊ ኦይኛ ኢሳባይ ና ዮግ ዙዋ ኢሲራኤሊ ተኀረ ኻኅ ና አዎ ና ማጋ ባዕ ሎጊኛ ቶዬ ና ኡቱረዮ ኦግተሰ ቱሙ ና ከዮ

{{https://api.unfoldingword.org/obs/jpg/1/en/360px/obs-en-16-05.jpg}}

ና ኺርኮና ኬልሊ ኬ ጊዲዮን ኢዋ ና ኡሉጉኙ ሊዋ ዙዋ ኢሲራኤሊ ና ኖኅ ቱሙ ኢቶኖ ሎግ ና ሴያ ኬ “ኢኜ ኃኺራ ዾሮኝ ኮዾ ካማንኔ ቱሙ ኖኅ እሎ ኮ ኢኜ ካሪ ኦግ ና ኧያ ዙዋ ኢስራኤሊ ቫ ዙዋ ሚዲያዊያኒ”


{{https://api.unfoldingword.org/obs/jpg/1/en/360px/obs-en-16-06.jpg}}


ና ኖኅ ሹነያ ጊዲዮኒ ቤ ሎም ኃዉይ ኮዸሰን ኮማ ና ቱሙ ኖኅ ዮገሰ ጊዲዮና ኮግ ኪቪጋ ኃኬታ ቮይ ና ኖኅ ተኀሩ ዙዎ ካዕረ ና ተው ቲዕ ና ኹልሊ ቮይ ባርሳናኃ ኦኩና ቪጋ ቮይ ኻሽ ኻሽ ና ኃቩኑ ጊናዬ ቴኘሰ ኮና ኢኒ ኮዾኀ ቱሙ።


{{https://api.unfoldingword.org/obs/jpg/1/en/360px/obs-en-16-07.jpg}}

ና ኹልሊ ሴ ኬቴ ቪሌዬ ዙዎ አሪ ኃው ታዕ ባሪ ቪጋ ኺርኮንኖ ቮይ ና ለለ ኻኅ ና አዎ ዶረያ ጊዶዎኒ ና ኮዾቶ ና ኖኅ ሹነያ ጊዶኒ ሰሰ ዙዎ ኬ “ናኢጌ ቱማ ኑይ ኧያኖ ኢጌው ከዮኅ? ኖኅ ኹልሊ አ ኮሞሮዬ ኖኅ ኻሌ ከከኅ ረዕ ኧናይ ኹኅሶ። ና ኹላ ሹነ ሴኖ ኃኃዬ ኃኒ ኃኮዸዮ ዾቲየ።

{{https://api.unfoldingword.org/obs/jpg/1/en/360px/obs-en-16-08.jpg}}

ና ዙዋ ሚዲዊያን ኾዻ ና ኮጎሮ ዙዋ ኢሲራኤሊ ቾዋነኅ ና ዮግ ቤ አ መሪ ኻኅ ና ኺሪ ኢቶይ ና ኦዋና ኒኀ ና ኖኅ ጊድዮን ኤሌው ዙዋ ኢሲራኤሊኝ ና ካዎ ኖ ኮⶍ ዙዋ ሚዲያኒ ና ጊዲዮን ኖኅ ጊንኑ ቱሙ ና ኮዾለሰ ሚሺሮይ ኮ ራማን ኹልሊ አና ኻሌ ሞገ ኃዙግታዬ።

{{https://api.unfoldingword.org/obs/jpg/1/en/360px/obs-en-16-09.jpg}}


ሚሺሮያ ኮ ሳባ ኖኅ ጊዲዮን ጊንኑ ቱሙ ና ቻርጊ ከተይ ቻርካ ሶኅ ና ባዕ ቫ ቡዬ ኬቴ ዾሮሲ ና ቱሙ ሜሰሰ ና ዻኝና ኮኮና ጊዲዮን ጊንኑ ቱሙ ና ባዕ ዻካካን ኬቴ ቻርጊ ና ኃኒዬ ቻርካ ኖኅ ኬቴ ዾሮሲ ና ቱሙ ሜሰሰ ና ኖኅ ጊዲዮን ታኩ ቫ ኖኅ ቱሙ ኻሌ ኧቻ ኮ ኖኅ ኧያና ቫ ዙዋ ሚዲያኒ።


{{https://api.unfoldingword.org/obs/jpg/1/en/360px/obs-en-16-10.jpg}}

ና ኾሊሶዋ ኢሲራኤሊኝ 32000 ኾዻ ቫ ጊዶኒ ና ኖኅ ቱሙ ሴያ ኬ ኃይገያ አ መሪ ኻኅ ና ጊዲዮ ኖኅ ያኩ ኢገያ ኮ ሎያቺን ዉረዮ ና ቱሙ ሴያ ኬ ኃኒ መሪ ቺር ና ጊዶዎን ያኩ ዚዎ ውረዮ ዻካካ ና ዾታ ኾሊሶ 300።

{{https://api.unfoldingword.org/obs/jpg/1/en/360px/obs-en-16-11.jpg}}

ና ኃዻኝኑኑ ቱሙ ሰሰ ጊዲዮን ኬ “ኦግ ቫ ዙው ሚዲያዊኒ ና ሺግ ሎጋ ዮገያ ዮኪው ና ኻሌ ኮ ኪኂኝ ኃኧኀርሲዮ” ና ኹልሊ ጊዲዮን ኮይ ና ቫግ ኛዊ ኾሊሶያ ሚዲዊያኒ ኮን ሴያ ኬ “አኜ ዋ ኩናሲዋ ና ሴ ኾሊሶዋ ጊዲዮን ሞግታ ኢገያ ሚዲያዉኒ ቮይ” ና ኹላ ጊዲዮን ሺጎ ኃኃ ኖኅ ዾኁ ቱሙ።

{{https://api.unfoldingword.org/obs/jpg/1/en/360px/obs-en-16-12.jpg}}


ና ጊዲዮን ኦኩ ቫ ኾሊሶዋ ገኘ ና አይነ ካልካኛ ኮ ከረና ና አዎ ሉግታ ቫ ቫገያ ዙዋ ሚዲያዊኒ ኮግ ና ኾሊሶዋ ጊዲዮን ኮ 300 ዮግ ቤ ሎመ ካልካኛ ኮ ከረና ና ኃኒዬ ዮግ ዙዋ ሚዲያዊኒ ኃኦረዮ።

{{https://api.unfoldingword.org/obs/jpg/1/en/360px/obs-en-16-13.jpg}}


ና ኾሊሶዋ ጊዲዮኒ ኧበገ ከረና ና ቶዾ ካልካኛ ና ኦጏ ና ሴዻ ኬ “ኾሊሶዋ ቱሞኝ ኮ ጊዲዮኒ!”


{{https://api.unfoldingword.org/obs/jpg/1/en/360px/obs-en-16-14.jpg}}

ና ቱሙ ዺቱ ዙዋ ሚዲያዊኒ ሳቢ ና ቶንነ ከኆ ኹኅ ና ኬልሊ ዙዋ ኢስራኤሊኝ ዋ ዾቲና ኦሮ ና ኮኾዻ ኩቹጉ ዙዎ ናዙዎ ኢጊ መሪ ኻኅ ቶንና ቮይ ና ቤ ኃኹሉኑ ኮን ዙግቲ ኬልሊ ኬ 120000


{{https://api.unfoldingword.org/obs/jpg/1/en/360px/obs-en-16-15.jpg}}

ና ዙዎ ተኸነ ጊዲዮን ና ኬቴ ኮሞራ ነይ ና ኖኅ ጊዲዮን ታማራ ቮይ ና ጊዲዮ ጊንኑ ዮግ ና ኮኾዻ ዎርጊኛ ቤ ኢዋነያ ቫ ዙዋ ሚዲዊያኒ ና ዙዎ አዸ ጊዲዮንዎርጊኛ ኢጊ መሪ ኻኅ።


{{https://api.unfoldingword.org/obs/jpg/1/en/360px/obs-en-16-16.jpg}}


ና ጊዲዮ ኢቲሙ ኃዎርጊኛ ናቴኙ ኬ ሩማ ታዕ ቪሪዮ ኮሞሮ ና ዮግ ዙዎ ዾኅኆ ኃሩምና ኬ ቱሙ ነይ ና ኖኅ ቱሙ ሙኚው ና ዾተሰ ሚሮጋ ና ኮሞጎየ ና ኡቱሬዮ ኦግተሰ ቱሙ ና ቱሙ ኢቶኖ ኺራ ኢባይሲ።


{{https://api.unfoldingword.org/obs/jpg/1/en/360px/obs-en-16-17.jpg}}


ና ኃሎግታ ኃ ዮግ ዙዋ ኢሲራኤሊ ሜሲ ከኂ መሪ ኻኅ ና ኃኒዬ ኖኅ ቱሙ ኢቶኖኖ ኺራ ኢባይሲ ሾዕ ኹኅ።

{{https://api.unfoldingword.org/obs/jpg/1/en/360px/obs-en-16-18.jpg}}


ና ኡቱሬዮ ዙዎ ጊኑ ቱሙ ካይነ ኮሞሩ ዳሚታ ዙዎኝ ኮገዬ ሎመ ኮሞሮዬ ና ዮግ ቤ ኺነ ኮሞሩይ ራማጊ ዾሮሲ ና ኢዻን ዮግ ካማኖ።

//የመጽሐፍ ቅዱስ ታሪክ፡- መሳፍንት 1-5፣ 6-8።//


