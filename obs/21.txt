====== 21 ቱሙ ዮኩ ቫ ሴ ኻሌ ኖኅ ኢቶኖኖ ኤርሚያ ኩኹዾ======


{{https://api.unfoldingword.org/obs/jpg/1/en/360px/obs-en-21-01.jpg}}


ኖኅ ቫ ኮ ሳባ ቱሙ ኖኅ ኧሰዹ ቫ ሴ ኻሌ ኢቶኖኖ ኤርሚያ ኩኹዾ ና ሎጋ ኻሌ ሴ ኪቶነነይ ኤርሚያ ኩኹዾ ኮዮግተሰ አዳም ኮ ኼዋን አ ኃሎግታ ቤ ቱሙ ኖኅ ሴኬ ኻሌ አሻሻ አዳም ኮኼዋን ኻሌ ዻገ ኮኑ ሳባ ኖኅ ኃሎግታ ቤ አቫ ኬኬ ቱሙ ኻሌ ኢቶኖኖ ኺሪ ኢባይሲ ዙዎ።

{{https://api.unfoldingword.org/obs/jpg/1/en/360px/obs-en-21-02.jpg}}


ና ቱሙ ዮኩ ቫ ኬኬ ሴ ኻሌ ዙዎ ዻካካን ኦረ ባሴ ቫ ኃኤርሚታ ኻሌ ኪቶኖኖኃ ና ኃሎግታ ዮገሰ አቢራኻም። ና ኃሎግታ ኻሌ ቩግኘሰን ኹልሊ ኻሌ ኤርሚያ ኩኁዶ ኩንኔ ና ዙዎ ባዕ ዻካካን ባሰ ቫ ነነ።

{{https://api.unfoldingword.org/obs/jpg/1/en/360px/obs-en-21-03.jpg}}


ና ቱሙ ዮገሰ ሙሴ ቫዕ ሴ ኻሌ ኖኅ ዾኃና ጃላዋኛ ጌና ና ኃሎግታ ቤ ታእ አቫ ኬኬ ዾሎኖ ኺሪ ኻሌ ኩን ኬ ኤርሚያ ኩኹዾዬ።

{{https://api.unfoldingword.org/obs/jpg/1/en/360px/obs-en-21-04.jpg}}


ቱሙ ዮገሰ ዳዊይቲ ቫ ኻሌ ቫዕ ዘሪያ ነነ ዶነይ ኻሌ ኮይ ኬ ኮሞሩኝ ዙዎኝ ኃቫ አቫ ኬኬ ኻሌ ኃኤርሚታ ኩኹኃ ኩኝ ቫ ዘሪያ ነይ።

{{https://api.unfoldingword.org/obs/jpg/1/en/360px/obs-en-21-05.jpg}}


ና ቱሙ ዮገሰ ጃላዋያ ኬ ኤርሚያ ና ሴ ኻሌ ኖኅ ቱሙ ቱም ቢ ኮ ዙዎ ካሪ ኃኒዬ ኃቢ ቱምና ኮ ኢና ቤ ቱመያ ኮ ዙዎ ኩቱላ ሲናይ ኃኸቶ ኃይና ኖኅ ቱመ ና ኻሌ ቩኅኘሰን ኹልሊ ኤርሚያ ኩኹዾ ኹንኔ።


{{https://api.unfoldingword.org/obs/jpg/1/en/360px/obs-en-21-06.jpg}}

ና ጃላዋያ ቱሞኝ ሴያ ኬ ሴ ኻሌ ኃኤርታ ኩኹኃ ኻሌ አ ጃላዋያ ኮ ኮሞሩ ኮ ኺራ ቦዕ ዶሪያ ቱሞኝ ካሪ። ጃላዋይ አቫ ኬኬ ኺራ ሺጎ ሎጋ ቱሞኝ ና ኩኖ ና ዮገሰና ዙዎ ና ኻሌ ኃኤርታ ኩኹኃ አ ጃዋያ ኮ ዲብ ኻኅ።

{{https://api.unfoldingword.org/obs/jpg/1/en/360px/obs-en-21-07.jpg}}


ና ዙዋ ኢስራኤሊኝ ቢቢዮ ቱነሰ ቱሙ ኃዉ ቫ ገረሰና ዙዎኝ ና ኃዙግታ ኦለሰና ዙዎ ቱሙ ገረስና ገይ ና ኮቶኅ ቱሙይ ና ኻሌ ኤርሚያ ኩኹዾ አ ኺሪ ዂራ አጀ ረያ ነነ ዙዎ።

{{https://api.unfoldingword.org/obs/jpg/1/en/360px/obs-en-21-08.jpg}}

ኖኅ ኻሌ አ ኮሞራ ኮሞረኑኝ ና ኢ ኮሞሩ ቮ ና ኖኅ ኻሌ ኢ ቫ አሌያ ዳዊይቲ ቮዕ ኻኅ ና ኖኅ ኻሌ አ ኮሞራ ባኝ ዾግ ና ሜ ሎጎኛ ኮ ዲብ።


{{https://api.unfoldingword.org/obs/jpg/1/en/360px/obs-en-21-09.jpg}}

ጃላዋኛ ቱሞኝ ቤ ዮግታ ሎጋ ኃኤርሚታ ኩኹኃ ኢጊ መሪ ኻኅ። ጃላዋያ ኬ ሚልኪያስ ቤ ዮካ ሎጋ ኃጃዋይታ ኻሌ ኩን ኃ ቫዕ ኻሌ ሴ ኩንንቻ ቤ ኖኅ ሴኬ ሴ ኻሌ ጃላዋይ ኮን ኢሪቺኛና ቮይ ኾይቲ ኮኺሪ ቤ ኃኒ ኩቱኂይቶ ና ኢሪቺኛና ቤቴሎሞ።


{{https://api.unfoldingword.org/obs/jpg/1/en/360px/obs-en-21-10.jpg}}


ጃዋያ ኬ ኢሲያስ ሴኬ ኻሌ ኤርሚያ ቱሞኝ ኩኹዾ ቫግ ገሊላ ና ኻሌ ኢላል ዙግታ ኧል ሙኚ ቶዬ ና ኮ ኻሌ ዮግ ሎጋ ዙዋ ቺቢነነያ ና ኮ ኢገያ ቤ ኮ ጋይማኛ ና ኮግታ። ና ኻሌ ኢባይሲ ዙዋ ካረ ቻግ ኮ ኢገያ ኡዋሲነነያ ።

{{https://api.unfoldingword.org/obs/jpg/1/en/360px/obs-en-21-11.jpg}}


ና ቾዋነኅ ኃጃዋይታ ኬ ኢሲያስ ኃ ዮግ ና ሴኬ ሴ ኻሌ ኃኤርሚታ ኩኹኃ ለሰ ዙው ኾሎሎይ ኹኅ ና ጃላዋኛ ጌና ሴነ ኬ ሴ ኻሌ ኃዙግታ ኮዸ ኖኅኔ ዻገ ከና ኡሹሉኝ ና ጃላዋያ ኬ ዘካሪያስ ሴያ ኬ ሉኩሪያ ገኘ ኻሌ ኢማገ ኖኅ ና ታልነነይ ቢሮ 30 ሶኅ።

{{https://api.unfoldingword.org/obs/jpg/1/en/360px/obs-en-21-12.jpg}}

ና ኮ ጃላዋኛ ዮገ ሎጋ ኻሌ ረሻ ኤርሚያ ኩኹዾ ና ጃዋያ ኬ ኢሲያስ ሴኬ ሴ ኻሌ ኃኤርሚታ ኩኹኃ ኩቱኸሰን ሞዻ ና ካዻግቶ ና ኮ ኮዸዮ። ና ኮ ኹልሊ ቮይ ገርሲ ቤ ሜሲ ካጋር ሴ ኻሌ ኮዸ ና ⶄለያ ና ረሶ።

{{https://api.unfoldingword.org/obs/jpg/1/en/360px/obs-en-21-13.jpg}}


ና ጃላዋ ሴነ ኬ ሴ ኻሌ አ አ ኺሪ ገረሲን ቮይቲኒ ኒኀ ና ኖኅ ኻሌ ረዕ ቫ ገረሲና ዙዎኝ ና ኃቫ ቺቢንና ነይኔ ኻሌ ቱሙ ኩነ ⶁር ቨላ ቫዕ ከርጋና ዙዎኝ ና ረሰያ ኃኤርሚታ ኩኹኃ ቤ አ ሎግቲ ኢጎሞኖ ቱሙይ ቶሎኅ።

{{https://api.unfoldingword.org/obs/jpg/1/en/360px/obs-en-21-14.jpg}}


ና ዮግ ጃላዋኛ ሴነ ኬ ሴ ኻሌ ኤርሚያ ኩኹዾ ካዻግ ና ረሶ ና ቱሙ ዾኃና ረሰዮ ቾዋነኅ ኖኅ ቱሙ ኧሰ ቮይ ኪባይሲ ዙዋ ገርሳ ቫ ረሰኝ ና ጎቶዋ ኃኒ ቻጋ ኩቪግኘሰ ኃቫ።

{{https://api.unfoldingword.org/obs/jpg/1/en/360px/obs-en-21-15.jpg}}

ና ኃኒዬ ኃጃዋኛ ቤ ዮገ ሎጋ እርሚያ ኩኹዾኃ ዻካካ ኹልሊ ኤርሚያ ኩኹዾ ኩንኔ ዮግ ኒኀ ና ኩን ቮሬያ ቤ ካይዎየ ና ሴኩቩግኘሰ ሎግኮ።

//የመጽሐፍ ቅዱስ ታሪክ፡- ከዘፍጥረት 3፡15፤ 12፡1-3፤ ዘዳግም 18፡15፤ 2ኛ ሳሙኤል 7፤ ኤርምያስ 31፤ ኢሳይያስ 59፡16፤ ዳንኤል 7፤ ሚልክያስ 4፡5፤ ኢሳይያስ 7፡14፤ ሚክያስ 5፡2፤ ኢሳይያስ 9፡1-7፤ 35፡3-5፤ 61፡53፤ መዝሙር 22፡18፤ 35፡19፤ 69፡4፤ 41፡9፤ ዘካርያስ 11፡12-13፤ ኢሳይያስ 50፡6፤ መዝሙር 16፡10-11።//


